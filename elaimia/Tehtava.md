Tässä tehtävässä demonstroit perinnän ja rajapintojen käyttöä.
Eläin

Toteuta ensin abstrakti luokka Elain. Luokalla Elain on konstruktori, jolle annetaan parametrina eläimen nimi. Luokalla Elain on lisäksi parametrittomat metodit syo ja nuku, jotka eivät palauta arvoa (void), sekä parametriton metodi getNimi, joka palauttaa eläimen nimen.

Metodin nuku tulee tulostaa "(nimi) nukkuu" ja metodin syo tulee tulostaa "(nimi) syo". Tässä (nimi) on eläimelle annettu nimi.

Koira

Toteuta luokan Elain perivä luokka Koira. Luokalla Koira tulee olla parametrillinen konstruktori, jolla luotavalle koiraoliolle voi antaa nimen. Tämän lisäksi koiralla tulee olla parametriton konstruktori, jolla koiran nimeksi tulee "Koira" sekä parametriton metodi hauku, joka ei palauta arvoa (void). Koiralla tulee olla myös metodit syo ja nuku kuten eläimillä yleensä ottaen.

Kissa

Toteuta seuraavaksi luokka Kissa, joka perii luokan Elain. Luokalla Kissa tulee olla parametrillinen konstruktori, jolla luotavalle kissaoliolle voi antaa nimen. Tämän lisäksi kissalla tulee olla parametriton konstruktori, jolla kissan nimeksi tulee "Kissa" sekä parametriton metodi mourua, joka ei palauta arvoa (void). Kissalla tulee olla myös metodit syo ja nuku kuten ensimmäisessä osassa.

Ääntelevä

Luo lopulta rajapinta Aanteleva, joka maarittelee parametrittoman metodin aantele, joka ei palauta arvoa (void). Toteuta rajapinta luokissa Koira että Kissa. Rajapinnan tulee hyödyntää aiemmin määriteltyjä hauku ja mourua -metodeja.